ALSat#1 | STRATOSPHERA
======================

La Missione STRATOSPHERA

Il payload di missione sarà invece costituito dal sensore di radiazione, il microchip oggetto del test e il sistema di comunicazione di AlSat#1 oltre ovviamente al software e hardware di bordo di gestione dell’esperimento.

Durante il raggiungimento della quota di 40.000 metri inizieranno i test, in particolare come prima cosa l’avvio del software e hardware di gestione (OBC) e la verifica di tutti gli automatismi riguardo all’accensione del microchip e relativo sensore di radiazioni, registrazione e trasmissione dei dati riguardanti l’esperimento in tempo reale.

L’esperimento consisterà nel verificare il corretto funzionamento di tutti i sistemi di bordo di AlSat#1 e effettuare una prima valutazione delle prestazioni del sensore di radiazioni e del microchip stesso.

Raggiunta la quota di 40.000 metri, ma si spera di battere il record e salire ancora più in alto, il pallone esploderà ed il carico rientrerà a terra grazie a un paracadute.

L’esperimento sarà svolto in sicurezza, previa richiesta delle opportune autorizzazioni all’ENAC, in un luogo opportunamente scelto: dovrà essere distante da centri abitati, aeroporti, infrastrutture critiche come strade e edifici governativi.

La distanza raggiunta dal pallone verrà calcolata da un software in grado, il giorno stesso della missione, in base alle condizioni atmosferiche in particolare dei venti, di elaborare il punto di probabile atterraggio, che potrà essere anche a molti chilometri di distanza.

![](https://www.adaa.it/wp/wp-content/uploads/2016/07/cubesat1.jpg)

**Sono disponibili alcune delle patches che hanno volato nella prima missione [AlSat#1 Stratosfera 2018](https://www.adaa.it/2018/09/16/alsat-precursor-flight-test/) scrivete a info@adaa.it**

![](https://www.adaa.it/wp/wp-content/uploads/2018/09/IMG_1150-300x214.jpg)

Patch ADAA  volata nella Stratosfera ad oltre 44.000 metri 

![](https://www.adaa.it/wp/wp-content/uploads/2020/02/patchAlsat-300x257.jpg)

Patch Ufficiale AlSat#1 volata nella Stratosfera ad oltre 44.000 metri

**Per avere maggiori dettagli, contattaci: info@adaa.it**

ALSat#1
=======

![](https://www.adaa.it/wp/wp-content/uploads/2016/07/4.jpg)

**ADAA dopo l’invio nella Stratosfera del primo prototipo, ha realizzato completamente al suo interno il satellite della classe Cubesat. Per il passaggio a bordo di un vettore sono già stati avviati i rapporti con l’Agenzia Spaziale Europea.** 

[![cs2](https://www.adaa.it/wp/wp-content/uploads/2016/07/cs2-1024x584.jpg)](http://www.alsat.it)

Lo scopo principale della missione **ALSat#1** sarà di coinvolgere università e istituti scolastici in un grande concorso che richiede la comunicazione diretta degli studenti con il satellite in transito sopra l’istituto, o direttamente presso la nostra sede. Il premio finale del concorso sarà consegnato direttamente dalle mani di una personalità del mondo astronautico durante un evento speciale organizzato da **ADAA** al termine della missione.

Dal lato scientifico l’esperimento riguarderà una nuova metodologia di telecomunicazioni satellitari volta a valutare le prestazioni di tecniche innovative di mo-demodulazione e di signal processing per sistemi LEO, da condurre in collaborazione con la **Sezione Telecomunicazioni del Dipartimento di Elettronica, Informazione e Bioingegneria del Politecnico di Milano.**

**Gl studi preparatori e la collaborazione con le Università (Politecnico di Milano e Supsi, Svizzera) ha già prodotto diverse Tesi Universitarie coinvolgendo numerosi studenti e dottorandi.**

   ![](https://www.adaa.it/wp/wp-content/uploads/2020/02/Schermata-2020-02-01-alle-22.05.00-211x300.png)   ![](https://www.adaa.it/wp/wp-content/uploads/2020/02/Schermata-2020-02-01-alle-22.04.46-209x300.png)

   ![](https://www.adaa.it/wp/wp-content/uploads/2020/02/Schermata-2020-02-01-alle-22.02.13-214x300.png)   ![](https://www.adaa.it/wp/wp-content/uploads/2020/02/Schermata-2020-02-01-alle-22.01.46-212x300.png)

Un cubesat è un tipo di satellite miniaturizzato avente forma cubica, volume di 1 dm³ e massa non superiore a 1,33 kg. Di solito la sua elettronica viene realizzata utilizzando componenti COTS. Il modello CubeSat è stato sviluppato a partire dal 1999 dal Politecnico Statale della California e dall’Università di Stanford. Il termine “cubesat” è stato coniato per denotare quei nanosatelliti che rispettano le specifiche descritte nel progetto CubeSat.

Per le attività legate alla missione AlSat#1 scrivere a:

**Resp. AlSat#1**  
**Ing. Alessandro Barazzetti  |** **segretario@adaa.it**

**Contribuisci anche tu allo sviluppo del CubeSat attraverso le tue competenze o il tuo impegno e disponibilità.**

**Sono disponibili alcune delle patches che hanno volato nella prima missione [AlSat#1 Stratosfera 2018](https://www.adaa.it/2018/09/16/alsat-precursor-flight-test/)**    **info@adaa.it**

![](https://www.adaa.it/wp/wp-content/uploads/2018/09/IMG_1150-300x214.jpg)

Patch ADAA  volata nella Stratosfera ad oltre 44.000 metri

![](https://www.adaa.it/wp/wp-content/uploads/2020/02/patchAlsat-300x257.jpg)

Patch Ufficiale AlSat#1 volata nella Stratosfera ad oltre 44.000 metri

**E’ possibile contribuire anche attraverso una donazione che vi permetterà di essere “protagonisti” della nostra prossima Missione  ALSat#1 .** **Per avere maggiori dettagli, contattaci scrivendo a  info@adaa.it**

* * *

![](https://www.adaa.it/wp/wp-content/uploads/2020/02/qbt-sponsor-1024x484.png)

Main SPONSOR

ALSAT – Precursor Flight Test
=============================

In data 15 settembre 2018 presso Ceriano Laghetto, l’associazione ADAA ha effettuato il primo test di collaudo del nano-satellite (cubesat) denominato AlSat#1.  
Il test è consistito nel lancio, a mezzo pallone sonda gonfiato ad elio, di un primo prototipo del piccolo satellite che verrà effettivamente lanciato nello Spazio nel 2019/20.

La missione aveva il duplice scopo di testare la strumentazione di bordo di AlSat#1, in vista del lancio nello spazio del prossimo anno a bordo di un razzo vettore, e di misurare alcuni parametri atmosferici che verranno resi disponibili alle università, partner del progetto, per studi dedicati. AlSat#1 è stato realizzato dai tecnici e ingegneri di ADAA, coordinati dal Responsabile del progetto: Ing. Alessandr Barazzetti. L’Associazione ha ottenuto questo successo grazie alla collaborazioni con: istituti universitari Politecnico di Milano, Supsi e UCM e con aziende che hanno fornito consulenza o hardware: iMEX.A, Qbt, Microchip, Leafspace, Aerotech e Promec.

Alle 11,16 (CET) di sabato 15 settembre, il congegno ideato da ADAA è decollato verso la stratosfera raggiungendo la quota di oltre 40.000 metri (il film della missione e la quota esatta saranno resi noti al Museo della Scienza e della Tecnica, il 28 settembre 2018, durante la conferenza   [Open Night – Museo della Scienza e della Tecnica di Milano](https://www.adaa.it/?p=2720&preview=true) 

Durante il volo sono stati raccolti vari tipi di dati, come la temperatura, la posizione e trasmesso un segnale radio di tracciatura in banda UHF sulla frequenza di 433,7875 Mhz.  
Lo scopo dell’esperimento è stato quello di testare l’elettronica e il software che verranno poi effettivamente implementati nella versione finale del cubesat. Per gestire il progetto e l’andamento dell’esperimento, l’associazione allestirà una Ground Station Room Control presso la propria sede.

Il nome AlSat#1 deriva anche dal fatto che il testimonial del progetto è stato l’astronauta Alfred Worden, pilota del modulo di comando della missione Apollo 15.

Il lancio è stato un pieno successo grazie al patrocinio del Comune di Ceriano Laghetto (MB) e al numeroso pubblico presente.

Diversi i radioamatori italiani che hanno seguito il segnale inviato dal nostro satellite, tenendoci aggiornati e inviando i dati registrati fino a pomeriggio inoltrato. Il prezioso lavoro dei radioamatori ci aiuterà ad essere più precisi nell’elaborazione dell’enorme mole di dati registrati.

**Sono disponibili alcune delle patches che hanno volato nella prima missione** **[AlSat#1 Stratosfera 2018](https://www.adaa.it/2018/09/16/alsat-precursor-flight-test/).  S****crivete a info@adaa.it**

### **MEDIA:**

Corriere della Sera

[![](https://www.adaa.it/wp/wp-content/uploads/2018/09/Schermata-2018-09-16-alle-11.24.34-223x300.png)](https://milano.corriere.it/notizie/cronaca/18_settembre_15/ceriano-laghetto-paesino-spaziale-che-vuole-sfidare-cape-canaveral-c59852da-b8bd-11e8-a7f1-982db425565b.shtml)

[RAINewsScienza](http://www.rainews.it/dl/rainews/media/La-Brianza-come-Cape-Canaveral-lanciato-un-nanosatellite-al-confine-con-lo-spazio-42304839-5691-481a-bb49-56b6eb07be7c.html#foto-1)

[VareseNEWS](https://www.varesenews.it/2018/04/alsat1-satellite-andra-nello-spazio-grazie-al-crowdfunding/707157/)

[MonzaBrianzaNEWS](https://www.mbnews.it/2018/09/ceriano-diventa-spaziale-emozione-per-il-lancio-del-satellite/)

[MiLorenteggio.com](http://www.mi-lorenteggio.com/2018/09/12/ceriano-un-satellite-verso-lo-spazio-lanciato-da-ceriano-laghetto/2657/)

[IlSaronno.it](https://ilsaronno.it/2018/09/15/da-ceriano-allo-spazio-oggi-il-lancio-del-satellite-alsat/)

[IlNotiziario.net](https://www.ilnotiziario.net/2018/09/15/ceriano-laghetto-nello-spazio-lanciato-dal-frutteto-il-satellite-alsat/)

