2° CONGRESSO NAZIONALE ADAA
===========================

![](https://www.adaa.it/wp/wp-content/uploads/2018/03/evento10-150x79.jpg)

Nel weekend appena trascorso si è tenuto il 2° Congresso Nazionale di ADAA (Associazione Divulgazione Astronomica e Astronautica) e l’Assemblea Straordinaria della stessa.

Per questo secondo appuntamento ADAA si è pregiata della presenza di ospiti come Giovanni Caprara, l’Ing. Walter Cugno, la dottoressa Patrizia Caraveo e il professor Paolo Di Marco.

Durante il congresso, a margine della conferenza dell’Ingegner Cugno, il presidente, Luigi Pizzimenti è stato raggiunto telefonicamente dall’astronauta italiano Paolo Nespoli, in visita a Washington per il post-light tour, che si è trattenuto alcuni minuti per complimentarsi con l’attività di divulgazione che l’Associazione svolge. Prima dei saluti Paolo Nespoli ha ricordato alla platea dei soci che la patch con il logo dell’associazione, consegnata a lui dal presidente, ha volato dentro la ISS (Stazione Spaziale Internazionale) ed è rientrata da pochi giorni con un modulo Dragon (SPACEX). Un piccolo riconoscimento che Paolo Nespoli ha voluto dare a sostegno dell’associazione il cui obiettivo principale è quello di diffondere il più possibile la cultura dello Spazio e favorire la space economy nel nostro Paese.

L‘intero Congresso si è svolto nella bellissima cornice di Malpensa Fiere e in collaborazione con Thales Alenia Space, QBT e Expo Elettronica.

**2° CONGRESSO NAZIONALE ADAA**  
**“Associazione per la Divulgazione Astronomica e Astronautica”  
**  
**12 e 13 maggio MALPENSA FIERE**

Due giornate all’insegna della divulgazione scientifica con conferenze e incontri con eccellenze come la Dott.ssa Patrizia Caraveo, il Dott. Giovanni Caprara e l’Ing Walter Cugno di Thales Alenia Space.

L’Associazione presenterà al pubblico la collezione di grandi mockup spaziali costruiti dal team di ADAA. Mostra di modelli spaziali LEGO. Durante la manifestazione sarà in funzione il nuovissimo **PLANETARIO DIGITALE** con programmi e spettacoli ad ogni ora a cura di: **Emanuele Cambiotti** (vedi programma Planetario in loco).

**12 maggio 2018**

**PROGRAMMA CONGRESSO:**

**ore 9.00 Registrazione partecipanti**

**Apertura congresso: Luigi Pizzimenti**  Presidente dell’Associazione per la Divulgazione Astronomica e Astronautica ADAA. Storico del Programma Apollo e Direttore di SPAZIO Magazine. Consulente scientifico di RAI, RSI, Apollo Lunar Surface Journal e Musei. Nel dicembre del 2009 ha Pubblicato il libro: PROGETTO APOLLO “Il sogno più grande dell’uomo”. 

**Dott. Giovanni Caprara** presenta: **Verso Marte passando per la Luna**

**Giovanni Caprara** è editorialista scientifico del “Corriere della Sera” . È autore di numerose   pubblicazioni sulla  storia della scienza e dell’esplorazione spaziale tradotte in Europea e negli Stati Uniti,  tra cui:   _Il libro dei voli spaziali (Vallardi);_ _Era spaziale (Mondadori) ; Abitare lo spazio (Mondadori) ; L__’__avventura della scienza: sfide, invenzioni e scoperte nelle pagine del “Corriere della Sera” (Rizzoli) ; Scienziati  (Bolis Editore); L’Italia sullo Shuttle (Mondadori);_ _Alla scoperta del sistema solare (Mondadori, con Margherita Hack) ; Breve storia delle grandi scoperte scientifiche (Bompiani), Storia italiana dello spazio (Bompiani); The Complete Encyclopedia of Space Satellites (FireFly); Co-autore de: Space Exploration and Humanity_ _–_ _A historical encyclopedia (ABC-CLIO); Rosso Marte (Utet)._     Curatore della sezione Spazio del Museo nazionale della scienza e della tecnologia di Milano Nel 2000 ha ricevuto il premio ConScientia come giornalista scientifico dell’anno, premio assegnato congiuntamente dalle università milanesi; Nel 2010 l’European Science Writers Award della Euroscience. Dal 2011 è presidente dell’UGIS, Unione Giornalisti Italiani Scientifici. Nel 2016 il Premio per la comunicazione scientifica della Società Italiana di Fisica (SIF) Un asteroide in orbita tra Marte e Giove porta il suo nome assegnato dalla International Astronomical Union.

**Dott.ssa Patrizia Caraveo** presenta: **Stregati da Marte**  

“Marte ci ha sempre affascinato. I risultati scientifici si sono intrecciati con la fantasia facendo nascere capolavori di fantascienza più o meno realistica. Da quando von Braun nel 1969 propose (senza successo) la missione di astronauti su Marte, il pianeta rosso è sempre stato considerato la prossima meta dell’esplorazione umana del sistema solare. Ma, per portare uomini su Marte, bisogna crederci”.  

Laureata in Fisica all’Università di Milano nel 1977. Dal 2002 direttore di ricerca. Dal 2011 al 2017 è stata direttore dell’Istituto di Astrofisica Spaziale e Fisica Cosmica di Milano (IASF). Ha collaborato a diverse missioni spaziali internazionali dedicandosi all’astrofisica delle alte energie a partire dalla missione europea Cos-B. Collabora alla missione AGILE dell’ASI, alla missione INTEGRALE dell’Agenzia Spaziale Europea e alle missioni della NASA Swift e Fermi. Array Telescopio Cherenkov

**Ing Walter Cugno** presenta: “**ExoMars: Il viaggio alla scoperta di Marte continua”.**  

Dal 1 Gennaio 2016, è stato nominato Responsabile del Dominio Esplorazione e Scienza di Thales Alenia Space Italia ; in aggiunta è stato nominato Responsabile del sito di Torino. Avendo precedentemente operato in ruoli tecnici e manageriali e di sviluppo di diversi programmi, dal 2013 stato nominato Direttore del Programma Exomars. Dal 1997 al 2013 ha lavorato come Program Manager dei programmi della Stazione Spaziale Internazionale, in particolare per New Nasa Initiaitve, Nodi 2 & 3, Cupola, MPLM Sustaining Engineering e Cygnus Pressurized Cargo Module. In Alenia Spazio, prima della fusione con Thales, ha ricoperto il ruolo di Program and Operation Manager, acquisendo esperienza nella manifattura, assemblaggio, integrazione e test, nonchè nello sviluppo di nuove tecnologie. Ha inoltre ricoperto altri significativi ruoli quali Product Assurance Manager, Assembly Intergation e Test Manager, Lunch Operation Manager e Project Manager in programmi quali Spacelab, Tehered Satellite, IRIS, Lageos, Hipparcos e SAX X –ray Satellite. Nato ad Avigliana (Torino) nel 1955, ha studiato Costruzione Aeronautica presso l’Istituto Avogadro di Torino.

****Luigi Pizzimenti e Prof. Paolo Di Marco**** (Università di Pisa DESTEC) presentano**: 69h campagna voli parabolici ESA e la microgravità.**

**Prof. Ing. Alessandro Barazzetti** Segretario ADAA, presenta: **ADAA si avventura nello spazio con AlSat#1** “ADAA lancerà in orbita un satellite della classe Cubesat per una missione scientifica e didattica”.  Sarà illustrata una panoramica degli obiettivi primari e descritte le fasi di sviluppo del progetto, il coinvolgimento a livello nazionale di scuole e istituti superiori e le numerose innovazioni che saranno caricate a bordo della missione. A margine la descrizione della missione, che precorrerà il lancio del nostro satellite. Al termine verranno illustrate le modalità di finanziamento.

**13 Maggio 2018**

**E’ convocata l’assemblea straordinaria che si terrà, in prima convocazione il 12 maggio 2018 alle ore 18:00 e in seconda convocazione il 13 maggio 2018 alle ore 10.00, presso **Malpensa Fiera (Busto Arsizio) Comunicazione via email è stata inviata a tutti i Soci, che sono invitati a partecipare.**** 

**ore 12:00/14.00 Pausa pranzo**

**ore 14.00/18.00 SESSIONI AL PLANETARIO e tempo libero per visitare la Fiera dell’Elettronica**

**Per iscriversi e partecipare scrivere a: [info@adaa.it](mailto:info@adaa.it)** 

La partecipazione al Congresso è aperta anche a non Soci, **GRATUITO solo per i SOCI ADAA**  in regola con la quota sociale e con l’invio della mail di conferma.

**HILTON GARDEN INN – MILANO MALPENSA**

**[QUI LINK DIRETTO PER LA PRENOTAZIONE](http://hiltongardeninn.hilton.com/en/gi/groups/personalized/M/MXPSLGI-GADAA-20180511/index.jhtml?WT.mc_id=POG)**

**Partner istituzionale:**

[**EXPO ELETTRONICA**](http://www.expoelettronica.it/eventi/expo-elettronica-busto-arsizio-maggio-12-maggio-2018)

Lascia un commento [Annulla risposta](/2018/03/23/2-congresso-nazionale-adaa/#respond)
--------------------------------------------------------------------------------------

Il tuo indirizzo email non sarà pubblicato.

Commento

Nome 

Email 

Sito web 

  

Navigazione articoli
--------------------

[Precedente Articolo precedente: ADAA ospite dell’Agenzia Spaziale Europea](https://www.adaa.it/2018/02/01/1950/)

[Successivo Articolo successivo: ABRUZZO SPACE WEEKEND 6-7-8 APRILE 2018](https://www.adaa.it/2018/03/28/abruzzo-space-weekend-6-7-8-aprile-2018/)