Ti porto la Luna – ADAA alla Camera dei Deputati
================================================

**L’Associazione per la Divulgazione Astronomica e Astronautica**   
**presenta alla Camera dei Deputati il progetto del Presidente [Luigi Pizzimenti](https://luigipizzimenti.blogspot.com/2017/02/ti-porto-la-luna-2017-tour.html):**

**TI PORTO LA LUNA**
====================

Un frammento di roccia lunare del peso di ben 146 grammi, uno dei più grandi fra quelli mai offerti dalla NASA per essere esposto; ha più di 3,9 miliardi di anni ed è il più antico del 99,99% di tutte le rocce terrestri reperibili in superficie. È stato scelto e raccolto sulla Luna nel febbraio del 1971, a 300 metri dal luogo di allunaggio, durante l’ultima missione lunare, Apollo 14.

Se questo straordinario esemplare può essere esposto nel nostro Paese è grazie all’impegno di [Luigi Pizzimenti](https://luigipizzimenti.blogspot.com/2017/02/ti-porto-la-luna-2017-tour.html), Presidente di ADAA, accreditato presso il Lunar Sample Laboratory Facility della NASA. È stato lui stesso a recarsi a Houston per ritirare la roccia lunare il cui valore è davvero inestimabile: se dividiamo il costo delle missioni Apollo (circa 170 miliardi di dollari di oggi) per i 382 chilogrammi di campioni lunari riportati sulla Terra, risulta che il campione ha teoricamente un valore di circa 70 milioni di dollari.

Un’occasione davvero unica quella in programma in questi mesi e resa possibile grazie anche ad American Airlines, la più grande compagnia aerea del mondo che opera 6700 voli al giorno a livello globale che, sponsor unico dell’iniziativa, ha messo a disposizione i biglietti per il viaggio da Malpensa a Houston.

**Con il patrocinio di: Camera dei Deputati, NASA, ESA e ASI**