Presentazione libro di Luca Derosa
==================================

![](https://www.adaa.it/wp/wp-content/uploads/2023/07/Fz-qprjWcAAMA_l-240x300.jpeg)

![](https://www.adaa.it/wp/wp-content/uploads/2023/07/Fz-L0HbX0AIKh9T-300x225.jpeg)

![](https://www.adaa.it/wp/wp-content/uploads/2023/07/Fz-rgOGWYAQVAmQ-300x225.jpeg)

La dott.ssa Sarah Foti, Sindaco di Ferno saluta i presenti alla conferenza. 

Il Presidente dell’associazione ADAA APS, Luigi Pizzimenti, consegna all’Ing. Luca Derosa un riconoscimento per il suo contributo al satellite Alsat#1.

L’ing. Alessandro Barazzetti segretario di ADAA introduce l’Associazione ADAA APS e l’ospite.

### **Venerdì 30 giugno alle ore 17.30**

Sala Consiliare del Comune di Ferno in via Roma,51

l’Associazione ADAA ospiterà l’Ing **Luca Derosa**, che presenterà il libro:

**“La propulsione spaziale avanzata. Soluzioni tecnologiche innovative per viaggiare oltre il Sistema solare”**

Luca Derosa descriverà i più innovativi e avveniristici sistemi propulsivi spaziali, candidati per le future missioni, anche quelle più ambiziose al di fuori del Sistema solare. Tra i sistemi propulsivi presentati ci saranno i propulsori nucleari, le vele, i propulsori ad antimateria, i ramjet interstellari e altre interessanti soluzioni. I temi affrontati saranno una sintesi di quelli contenuti nel suo libro “La propulsione spaziale avanzata”, pubblicato da Carocci editore. La trattazione sarà sufficientemente semplice per rendere la conferenza accessibile a un pubblico ampio e privo di specifiche competenze sull’argomento.

Biografia: Ingegnere aerospaziale laureato e con dottorato al Politecnico di Torino e Master alla Stanford University. Dal 2009 è CEO della società di ingegneria iMEX.A e dal 2023 è CTO della società Skyproxima per lo sviluppo di droni e di infrastrutture e servizi collegati. È docente di Master di II livello all’Università degli Studi di Torino in progettazione di missioni e sistemi spaziali e svolge attività di ricerca su propulsione spaziale avanzata e missioni interstellari a velocità relativistiche. Inoltre, è attivo da vent’anni nella divulgazione scientifica spaziale.

![](https://www.adaa.it/wp/wp-content/uploads/2023/05/Libro-693x1024.jpg)

Con il patrocinio del Comune di Ferno

**Per partecipare gratuitamente si prega di inviare nome e cognome a: info@adaa.it**