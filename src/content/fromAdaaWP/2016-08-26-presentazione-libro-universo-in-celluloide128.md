Giovanni Mongini “Universo in celluloide”
=========================================

![](https://www.adaa.it/wp/wp-content/uploads/2016/09/libro-e1474322575957.jpg)

[**Giovanni Mongini**](https://it.wikipedia.org/wiki/Giovanni_Mongini) il **17 settembre 2016 alle ore 18.00** presso la sala conferenze del **Museo del Volo** presenta il libro:

**“Universo in celluloide”**  
**Stelle e pianeti tra scienza e fantasia**

![giovanni-mongini-l-universo-in-celluloide-tra-scienza-e-fantasia](https://www.adaa.it/wp/wp-content/uploads/2016/08/giovanni-mongini-l-universo-in-celluloide-tra-scienza-e-fantasia-218x300.jpg)

Prefazione di: Luigi Pizzimenti

Un mare immenso. Scuro e luminoso, silenzioso e colmo della musica delle sfere. Un piccolo grumo di materia pensante che, su un ciottolo perso in quell’infinito, osserva le luci nel cielo che chiamiamo stelle e s’interroga sui pianeti e trema di fronte alla vastità del Tutto e dei misteri che contiene. Nane bianche e buchi neri, piogge di metano liquido, fiamme più calde dell’inferno, colori che l’occhio non può vedere e distanze che la mente non può concepire.  
A volte questo grumo di materia chiamato Uomo sogna le stelle, a volte cerca di capire come raggiungerle… e a volte, più semplicemente, racconta favole su di loro.

Parlando di questo libro viaggerete verso i pianeti del sistema solare, tutto condito con il mondo della fantasia attraverso le infinite immagini offerte dal cinema. Buona avventura sognatori di Stelle…

_**Alcune immagini della presentazione:**_

 ![14372066_954690437990006_6871784039670870321_o](https://www.adaa.it/wp/wp-content/uploads/2016/08/14372066_954690437990006_6871784039670870321_o-300x169.jpg)

  ![14390955_1660941567552594_505874808785285437_n](https://www.adaa.it/wp/wp-content/uploads/2016/08/14390955_1660941567552594_505874808785285437_n-300x225.jpg)

_Giovanni Mongini:_ “E’ stato un amore tenuto fermo per anni perché, per anni, avrei voluto raccontare e spiegare le mie tre passioni: l’astronomia che mi ha portato alla fantascienza e i lanci spaziali che stanno spingendo l’umanità verso il cielo. Sono tre elementi che si compensano tra loro: la fantascienza ti fa sognare nuovi, strani mondi, l’astronautica s’impegna a raggiungerli e l’astronomia li pone lassù, nel cielo con le sue meraviglie e le sue minacce. Io ho parlato di pianeti, satelliti, stelle, comete, asteroidi, eccetera nella realtà e nella fantasia con i film ambientati in quei mondi. Amo quel saggio: nel bene e nel male sono io”.

![mongini-al-musef-2](https://www.adaa.it/wp/wp-content/uploads/2016/08/mongini-al-musef-2-300x292.jpg)

Giovanni Mangimi e Luigi Pizzimenti con il campione lunare presentato a Gaiba.

Navigazione articoli
--------------------

[Successivo Articolo successivo: Walter Cugno ExoMars 2020](https://www.adaa.it/2016/09/19/conferenza-exomars/)