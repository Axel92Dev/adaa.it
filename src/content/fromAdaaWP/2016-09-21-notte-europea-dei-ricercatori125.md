ADAA alla Notte Europea dei Ricercatori
=======================================

![](https://www.adaa.it/wp/wp-content/uploads/2016/09/Asi_logo.svg_-e1474792059353.png)

Roma**, 30 settembre 2016**

Giunge all’undicesima edizione la kermesse promossa dalla Commissione Europea e dedicata al dialogo e all’incontro tra la comunità scientifica e il grande pubblico.

Nata nel 2005, la Notte Europea dei Ricercatori ogni anno coinvolge migliaia di addetti ai lavori, appassionati di ogni età ed enti di tutti i Paesi europei, con lo scopo di divulgare la cultura scientifica e le potenzialità che le professioni della ricerca possono offrire.

L’edizione 2016, il cui tema è “Made in Science”, coinvolgerà numerose città italiane e si terrà venerdì 30 settembre.

Anche per l’edizione di quest’anno l’Agenzia Spaziale Italiana ha aperto al pubblico la sede di Roma-Tor Vergata con un programma di attività pensato per un ampio pubblico, che prevede seminari, laboratori, attività per i bambini e le famiglie, mostre espositive e osservazioni al telescopio.

**ADAA è presente** con un proprio stand e presenta i progetti in corso, in particolare presenterà l’iniziativa volta alla realizzazione e lancio in orbita di un satellite Cubesat.

_**Durante l’evento di Roma si terrà una conferenza sulla Luna:**_

**Luigi Pizzimenti, Presidente di ADAA** moderato da Paolo D’Angelo, giornalista. Per l’occasione è stato  proiettato un inedito lavoro di Roberto Beltramini su Apollo 15 in 3D.

A seguire collegamento in diretta con l’astronauta dell’ESA Luca Parmitano a cui sarà possibile fare domande.

  
![notteuropea16web-2-768x878](https://www.adaa.it/wp/wp-content/uploads/2016/09/NottEuropea16web-2-768x878-262x300.jpg)

![made_in_science](https://www.adaa.it/wp/wp-content/uploads/2016/09/made_in_science-300x210.jpg)

Navigazione articoli
--------------------

[Precedente Articolo precedente: Walter Cugno ExoMars 2020](https://www.adaa.it/2016/09/19/conferenza-exomars/)

[Successivo Articolo successivo: Alla scoperta di Meteoriti e Asteroidi](https://www.adaa.it/2016/11/22/alla-scoperta-di-meteoriti-e-asteroidi/)