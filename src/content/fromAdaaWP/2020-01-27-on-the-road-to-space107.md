“On the road to space”
======================

ADAA è lieta di presentare il nuovo lavoro del suo Socio Biagio Cimini, giornalista scientifico e collaboratore di Spazio Magazine. Il foto-book racconta la sua esperienza sulle strade della storia spaziale.

![](https://www.adaa.it/wp/wp-content/uploads/2019/06/Schermata-2019-06-04-alle-12.43.40.png)

Biagio Cimini

_Cimini: “Due anni dopo “Baikonur”, ho voluto continuare il mio percorso di scoperta della storia dell’esplorazione spaziale. **“On the road to space”**, è il racconto fotografico di un’avventura meravigliosa, che in appena 10 giorni mi ha portato a percorrere oltre 4000 km tra i deserti del sud degli Stati Uniti._

_In questo fotolibro ho voluto ricostruire un vero e proprio percorso umano, che dall’osservazione del cielo, ha portato alla sua conquista. Cercavo un posto che, attraverso i propri scorci, potesse parlarmi dell’esplorazione del cosmo, dagli albori della missilistica al neonato turismo spaziale. Ho trovato questo anello di congiunzione tra passato e futuro in una terra ancora misteriosa, silenziosa e affascinante: il New Mexico._ _Ma il 2019, appena passato, è stato anche l’anno del 50esimo anniversario del primo allunaggio e, per onorare gli eroi del Programma Apollo, ho voluto inserire un apposito capitolo alla fine del fotolibro, con le foto scattate in una giornata passata a Cape Canaveral, prima di iniziare l’avventura in New Mexico._

_Senza il sostegno e la fiducia di molti appassionati, questo reportage fotografico sarebbe rimasto chiuso in un archivio privato, destinato solo a stimolare la curiosità di una famiglia e di un gruppo di amici. Da oggi invece, sarà il nostro “patrimonio comune”, per contribuire a divulgare e condividere la passione per lo spazio e alimentare il nostro sogno di volare tra le stelle. Un sogno, che per tutti noi, potrebbe presto diventare realtà…in New Mexico”._  

Per richiederne una copia contattare info@adaa.it

![](https://www.adaa.it/wp/wp-content/uploads/2020/01/Cover-fotolibro.jpg)

Navigazione articoli
--------------------

[Precedente Articolo precedente: Lugano Space Day](https://www.adaa.it/2020/01/18/lugano-space-day/)

[Successivo Articolo successivo: EVENTO SPACE SHUTTLE](https://www.adaa.it/2020/02/24/evento-space-shuttle/)