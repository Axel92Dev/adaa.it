Walter Cugno ExoMars 2020
=========================

![](https://www.adaa.it/wp/wp-content/uploads/2016/09/exomars-tgo-mars.jpg)

L’Ing. Walter Cugno, dirigente di Thales Alenia Space a Torino, già responsabile di “Exomars” il 28 settembre 2016, sarà ospite di ADAA presso il Padiglione Spaziale del Museo del Volo e terrà una conferenza sulla stato del progetto.

L’Ing. Walter Cugno è il responsabile dello stabilimento torinese di Thales Alenia Space, l’azienda aerospaziale italo-francese che lavora per le principali missioni spaziali internazionali, e per di più ha seguito fino allo scorso dicembre tutte le evoluzioni di Exomars, il programma dell’Agenzia spaziale europea che mira a raggiungere il suolo del Pianeta Marte.

![](https://www.adaa.it/wp/wp-content/uploads/2016/09/PP1_0047.jpg)

Ing. Walter Cugno        Credit:Thales Alenia Space

**[Locandina dell’evento](https://www.adaa.it/wp/wp-content/uploads/2016/05/conf-exomars.pdf)**

**[Scarica il biglietto / invito per la conferenza valido per due persone](https://www.adaa.it/wp/wp-content/uploads/2016/05/biglietto-invito.pdf)**

_Dichiarazioni dell’Ing. Cugno_

> Cugno: “Come Thales Alenia Space abbiamo la responsabilità di entrambe le missioni in programma. Per la prima, qui in corso Marche a Torino, abbiamo sviluppato il lander (il veicolo d’atterraggio, ndr), mentre nella seconda siamo ancora più coinvolti e ci occuperemo di alcune parti fondamentali del rover (il mezzo che si sposterà sulla superficie marziale, ndr). Tutto questo ci consente di creare elementi di tecnologia estremamente avanzata”.
> 
> Cugno: “Queste prime missioni riguardano robot che acquisiscono la conoscenza dell’ambiente. Stiamo lavorando a una stazione cislunare, cioè attorno alla luna, che servirà da avamposto per partire gradualmente verso Marte. Dopodiché bisognerà portare sul Pianeta Rosso tutti i sistemi di supporto, dai satelliti alle stazioni abitabili. Grazie alle collaborazioni tra istituzioni internazionali, l’uomo vi metterà piede solo dopo il 2030, anche se ci sono imprese private che stanno puntando ad arrivarci prima di quella data”.

Navigazione articoli
--------------------

[Precedente Articolo precedente: Giovanni Mongini “Universo in celluloide”](https://www.adaa.it/2016/08/26/presentazione-libro-universo-in-celluloide/)

[Successivo Articolo successivo: ADAA alla Notte Europea dei Ricercatori](https://www.adaa.it/2016/09/21/notte-europea-dei-ricercatori/)